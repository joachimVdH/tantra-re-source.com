---
layout: default
title: Energetische behandeling
---
# Energetische behandeling 

In een energetische behandeling zal prana opgewekt worden om het door u gewenste thema te benaderen met een besproken behandeling op maat. Via de opgewekte prana kunnen we op verscheidene manieren gaan werken. 

De mogelijke methodes zijn: 

* <a href="#PranaActivaties">Prana activaties</a>  
* <a href="#ChakraAuraBalancing">Chakra- en aura Balancing </a>  
* <a href="#DrukpuntMassage">Drukpunt massage </a> 
* <a href="#KristalBehandeling">Kristal behandeling </a>
* <a href="#ZweedseMassage">Zweedse (sport) massage</a>
* <a href="#EnergetischeZuivering">Energetische Zuivering</a>


<h1 id="PranaActivaties"> Prana activaties </h1>

Door het activeren van prana worden energie banen gezuiverd en kan je leren connecteren met je eigen energie systeem.  Zoals al eerder aangehaald is dit zoals het activeren van de eigen spirituele motor. 


Prana activaties zijn mogelijk op verschillende wijzen:

* Gebaseerd op Tibetaanse tantra massage en Japanse drukpunt massage
* Kristal behandeling aangepast op prana activatie als thema
* Ademwerk, met of zonder aanvullende (drukpunt) massage
* Overige niet door Re-Source aangeboden methodes (vraag vrijblijvend meer info)


In feite wordt bij alle aangeboden massage vormen prana opgwekt. In een prana activatie wordt evenwel veel actiever en dieper gewerkt aan het bewust wakker maken van je energie terwijl bij overige massage vormen de energie gewoon zijn eigen weg mag volgen. Dit uit zich in een langer durende en veel intensere massage tov de overige vormen. 


<h1 id="ChakraAuraBalancing"> Chakra- en aura Balancing </h1>

Je aura is een elektromagnetisch veld dat wordt gevormd door de energieën die in je lichaam stromen. Dit veld kan bepaalde verstoringen krijgen door andere elektromagnetische invloeden zoals wat we eten, drinken, stress, emoties, electriciteit, gsm’s, en andere zaken. In een aura balancing of chakra balancing worden je velden opgeladen, zodat je aura terug zijn meer natuurlijke staat kan aannemen en er van binnenuit weer energie stroomt om je eigen helingsproces te gaan ondersteunen. 

In een chakra balancing, wordt specifieker op de chakra’s gewerkt. In feite bevat je lichaam oneindig veel chakra’s, maar er zijn volgens de oude systemen een aantal mogelijke specifiekere plaatsen waar de “hoofdchakra’s” zich bevinden. Ze vormen in hun natuurlijke staat een soort van draaiende schijven en als ze “op de juiste snelheid” draaien kan de energie er vlot passeren. In een chakra balancing wordt aandacht gegeven aan de voor u belangrijke thema’s en hun effect op de specifieke chakra’s die daardoor beïnvloedt worden. 

<h1 id="DrukpuntMassage"> Drukpunt massage </h1>

In een drukpunt massage wordt specifieker op meridianen gewerkt dan bij andere vormen van massage. Hoewel in elke massage vorm wel op meridianen wordt gewerkt, volgen we in een drukpunt massage de hoofdmeridiaan systemen volgens Oosterse vorm. Via batterij punten en meridiaan punten, worden volgens de Oosterse leer  via drukpunt massage de organen gevoed en de systemen onderling gebalanceerd waardoor onze immuniteit verhoogd wordt en we zelf makkelijker terug recupereren.      


<h1 id="KristalBehandeling"> Kristal behandeling </h1>

Een Kristal behandeling kan deels worden vergeleken met overige methoden, zoals acupressuur, chakra balancing of aura balancing. Ze is evenwel meer intens gezien de opgewekte energie via laser kristallen gezuiverd en geconcentreerd wordt aangeboden. Hierdoor kan op speficieke punten véél dieper in het energetisch systeem worden gewerkt. Ook bij een kristal behandeling kan worden gefocussed op specifieke meridianen, chakra’s en het aura. Een kristal behandeling kan worden gecombineerd met overige vormen van massage. 


<h1 id="ZweedseMassage"> Zweedse (sport) massage</h1>

Een ontspanningsmassage kan zowel lichamelijk als geestelijk werken voor het behoud van een goede gezondheid. Het doel is om los te komen van de dagelijkse stress in geest en lichaam zodat het lichaam weer ervaart hoe het aanvoelt om ontspannen te zijn. U kunt een deelgebied van het lichaam laten masseren, zoals: rug, nek, schouders of hoofd. De massage wordt uitgevoerd met massageolie op de huid. Het verschil tussen een zweedse massage en een sport massage is het tempo waarin deze wordt uitgevoerd. 


<h1 id="EnergetischeZuivering">Energetische Zuivering</h1>

Een energetische zuivering kan worden gedaan om verscheidene redenen. Vaak voelen we energieën in huis die vreemd zijn, of zijn er objecten die een zware energie meedragen. Via een energetische zuivering wordt er plaats gegeven aan het nieuwe doordat de energie op een bepaalde plaats of van een voorwerp “gereset” wordt. Oude zaken kunnen dan losgelaten worden en plaats maken voor nieuwe. 
