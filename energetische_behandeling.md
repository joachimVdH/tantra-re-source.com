---
layout: default
title: Energetische behandeling
lang: nl
ref: energetic
---
# Energetische behandeling 

In een energetische behandeling zal prana opgewekt worden om het door u gewenste thema te benaderen via drukpunten, energiebanen, het aura en/of de chakra’s van het lichaam. Met de opgewekte prana kunnen we dus op verscheidene manieren gaan werken. 

De mogelijke methodes zijn: 

* <a href="#PranaActivaties">Prana activaties</a>  
* <a href="#ChakraAuraBalancing">Chakra- en aura Balancing </a>  
* <a href="#DrukpuntMassage">Drukpunt massage </a> 
* <a href="#KristalBehandeling">Kristal behandeling </a>
* <a href="#ZweedseMassage">Zweedse (sport) massage</a>
* <a href="#EnergetischeZuivering">Energetische Zuivering</a>


<h1 id="PranaActivaties"> Prana activaties </h1>

Door het activeren van prana worden energie banen gezuiverd en kan je leren connecteren met je eigen energie systeem en je ziel. Zoals al eerder aangehaald is dit zoals het activeren van de eigen spirituele motor.  

Prana activaties zijn mogelijk op verschillende wijzen:

* Gebaseerd op Tibetaanse tantra massage en Japanse drukpunt massage
* Kristal behandeling aangepast op prana activatie als thema
* Ademwerk, met of zonder aanvullende (drukpunt) massage
* Overige niet door Re-Source aangeboden methodes (vraag vrijblijvend meer info)


In feite wordt bij alle aangeboden massage vormen prana opgewekt. In een prana activatie wordt evenwel veel actiever en dieper gewerkt aan het bewust wakker maken van je energie terwijl bij overige massage vormen de energie gewoon zijn eigen weg mag volgen. Dit uit zich in een langer durende en veel intensere massage ten opzichte van de overige vormen. 


<h1 id="ChakraAuraBalancing"> Chakra- en aura Balancing </h1>

 Je aura is een elektromagnetisch veld dat wordt gevormd door de energieën die in je lichaam stromen. Dit veld kan bepaalde verstoringen krijgen door andere elektromagnetische invloeden zoals wat we eten en drinken, stress, emoties, elektriciteit, gsm’s, en andere. In een aura balancing of chakra balancing wordt dat elektromagnetisch veld weer opgeladen, zodat je aura terug zijn meer natuurlijke staat kan aannemen en er van binnenuit weer energie stroomt om je eigen helingsproces te gaan ondersteunen.  
  
In een chakra balancing, wordt specifieker op de chakra’s gewerkt. In feite bevat je lichaam oneindig veel chakra’s, maar er zijn volgens de klassieke spirituele inzichten een aantal mogelijke specifieke plaatsen waar de “hoofdchakra’s” zich bevinden. Ze vormen in hun natuurlijke staat een soort van draaiende schijven. Als ze “op de juiste snelheid” draaien kan de energie er vlot passeren en ben je minder vatbaar voor invloeden van buitenaf. In een chakra balancing wordt aandacht gegeven aan de voor u belangrijke thema’s en hun effect op de specifieke chakra’s die daardoor beïnvloedt worden.  
 

<h1 id="DrukpuntMassage"> Drukpunt massage </h1>

In een drukpunt massage wordt specifieker op meridianen gewerkt dan bij andere vormen van massage. Hoewel in elke massage vorm op meridianen wordt gewerkt, volgen we in een drukpunt massage het hoofdmeridiaan systeem volgens Oosterse vorm. Via batterij punten en meridiaan punten, worden volgens de Oosterse leer via drukpunt massage de organen energetisch gevoed en de systemen onderling gebalanceerd waardoor ons algeheel welzijn verhoogd wordt en onze veerkracht tegen stress en emotionele processen toeneemt.      


<h1 id="KristalBehandeling"> Kristal behandeling </h1>

Een Kristal healing kan worden vergeleken met overige methoden, zoals acupressuur, chakra balancing of aura balancing. Het is evenwel meer intens gezien de opgewekte energie via laser kristallen gezuiverd en geconcentreerd wordt aangeboden. Hierdoor kan via speficieke punten véél dieper in het energetisch systeem worden gewerkt. Ook bij een kristal healing kan worden gefocust op specifieke meridianen, chakra’s en het aura. Een kristal healing kan worden gecombineerd met overige vormen van massage.   


<h1 id="ZweedseMassage"> Zweedse (sport) massage</h1>

Een ontspanningsmassage kan zowel lichamelijk als geestelijk werken voor het behoud of herstel van een goed welbehagen. Het doel is om los te komen van de dagelijkse stress in geest en lichaam zodat het lichaam weer ervaart hoe het aanvoelt om ontspannen te zijn. U kunt een deelgebied van het lichaam laten masseren, zoals: rug, nek, schouders of hoofd. De massage wordt uitgevoerd met massageolie op de huid. Het verschil tussen een zweedse massage en een sport massage is het tempo waarin deze wordt uitgevoerd.  


<h1 id="EnergetischeZuivering">Energetische Zuivering</h1>

Een energetische zuivering kan worden gedaan om verscheidene redenen. Soms zijn er oude energieën in iemands’ huis, of zijn er objecten die een zware energie meedragen. Via een energetische zuivering wordt er plaats gegeven aan het nieuwe doordat de energie op een bepaalde plaats of van een voorwerp “gereset” wordt. Oude zaken kunnen dan losgelaten worden en plaats maken voor nieuwe.  
