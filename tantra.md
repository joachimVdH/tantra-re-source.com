---
# You don't need to edit this file, it's empty on purpose.
# Edit theme's home layout instead if you wanna make some changes
# See: https://jekyllrb.com/docs/themes/#overriding-theme-defaults
layout: default
title: Tantra
---

# Tantra is “de liefde bedrijven” 


... in de ruimste zin van het woord. Niet enkel de fysieke vorm van de liefde bedrijven. Hoewel tantra vaak wordt geassocieerd met seks, is dit slechts een -niet onbelangrijk- klein deelaspect van tantra. Men zou kunnen stellen dat tantra de liefde bedrijven met jezelf, anderen en het leven is, zei het in de originele niet-fysieke vorm.

Stromingen als Taoistische tantra, Kum Nye (Tibetaanse tantra), Ancient Tantra Kriya Yoga, Kaula, en vele andere stromingen hebben technieken om de spirituele "motor", die we in ons hebben, (terug) aan te zetten. Hierdoor ontstaat connectie met onze ziel, andere zielen en het universum.  Het wordt door Meesters ook wel eens "online" genoemd, waardoor we de informatie die we nodig  hebben kunnen "downloaden" liefde kunnen vermenigvuldigen in onszelf, onze energie centra opladen en onze seksualiteit energetisch en fysiek herstellen of kunnen verdiepen.


# Er zijn enorm veel opvattingen 

...over wat tantra werkelijk betekent en waartoe het diende, en wat wel of niet juist is. Het is evenwel moeilijk om te beweren dat ons bekend is wat tantra werkelijk is. De realiteit is dat vele manuscripten van vandaag en hoe we ze vandaag toepassen, reeds interpretaties zijn van wat ooit bedoeld is. Verder zijn veruit de grootste hoeveelheid van de oude manuscripten verloren gegaan. Pas zodra het idee van wat juist is en wat niet vanuit het “zelf” wegvalt, zijn we werkelijk in staat te bevatten waarom we het deden. In werkelijkheid doorlopen we allemaal fasen en bij elke fase staan we anders in wat het voor ons betekent. 


# Hoe vind  je je weg dan 

...in tantra? Het antwoord daarin is dat ieder dat voor zichzelf kan en mag ontdekken. Ongeacht de intentie waarmee je begint aan dit pad, wordt het vanzelf meer zodra je daar klaar voor bent. Het is prima dat je tantrische technieken gebruikt gewoon om betere seks in je eigen relatie(s) te ervaren, maar als je het echt wil kan het veel meer worden dan dat. 


# Het is belangrijk 

...om hierin je eigen grenzen en behoeften op voorhand kritisch te bekijken en duidelijk te plaatsen en verder te accepteren dat anderen dit voor zichzelf anders doen. Mensen verleggen van nature hun eigen grenzen zodra ze daar aan toe zijn en hebben hun persoonlijke behoeften. In de door Re-Source georganiseerde events of behandelingen is er een duidelijke grens, en is het niet de bedoeling dat er seksueel contact ontstaat tussen de deelnemers en/of begeleiders. In een duidelijk gedefinieerd en ethisch verantwoord kader is het immers beter mogelijk om de juiste space te houden voor transformatie. 


Mogelijkheden

* tantrische massage
* tantrische yoga
* Intimiteits- en relationele coaching 
* Management-en bedrijfs coaching
* Lesgeven in tantra of tantrische massage
* Combinaties van de bovenstaande items



# Tantrische massage

Goed! U bent nieuwsgierig naar een tantrische massage? Er zijn een aantal zaken van belang voor we verder ingaan op wat dat voor u kan betekenen. Indien u direct wil kijken welke vormen mogelijk zijn, kan u vrijblijvend verder scrollen. 


# De eerste stap is een intake gesprek 

...om te zien of dit inderdaad een goede werkwijze kan zijn. Er zal worden gepraat over uw grenzen, wensen, motivatie, contekst, medisch verleden en waaraan u graag wil werken. Afhankelijk uw behoeften en de contekst, zal in samenspraak beslist worden of dit inderdaad een constructieve werkwijze is. 

Tantrische massages worden enkel toegestaan ingeval u al klant bent en wij samen hebben kunnen bekijken of het een verantwoorde werkzijze is. Hierop worden geen uitzonderingen gemaakt.


# Er kan worden gewerkt met of zonder seksuele energie

...op maat van de grenzen en wensen van de persoon die het ondergaat. De in een tantrische massage opgewekte (al of niet seksuele) energie heeft als doel om te werken aan voor jou belangrijke thema’s in het leven en de energie in je lichaam vrij te maken.  Met deze energie kan dan op verschillende wijzen verder gewerkt worden. 

De eventueel opgewekte seksuele energie zal door het lichaam worden gestuurd en niet dienen ter bevrediging van verlangens maar om de gemasseerde te begeleiden in een helingsproces of aan te leren hoe de energie kan worden gecultiveerd.  Het is niet de bedoeling dat er intiem contact is tussen de masseur en de gemasseerde. 

Om aan te leren seksuele energie anders te gebruiken, is een prana activatie belangrijk. Prana energie kan los van seksuele energie worden opgewekt. Het is ook mogelijk om via seksuele energie de prana te activeren maar dit is moeilijker dan beginnen bij prana omdat seksuele energie iets heel krachtigs is en dus vaak moeilijk(er) te beheersen. 


# In deze massages zal de masseur volledig aangekleed zijn

...en zich houden aan samen besproken grenzen en een dynamisch ethisch kader met duidelijke, veilige grenzen aangepast aan uw behoeften en ervaringen. Hoewel bij een tantrische massage de lingam of yoni (mannelijke of vrouwelijke geslachtsdelen) in bepaalde gevallen zal worden gemasseerd, is het doel anders dan bij een erotische massage. Er zal niet worden ingegaan op bevrediging van seksuele verlangens, noch van de masseur, noch van de gemasseerde. 


De mogelijke methodes zijn: 

* Prana activatie (oa gebaseerd Tibetaanse tantra en Japanse drukpunt massage principes)
* Micro Cosmic orbit activatie massage (oa gebaseerd op Taoistische cultivatie technieken)
* Full body pranische energie cultivatie (oa gebaseerd op Kaula, de-armoring en neo-tantrische principes)
* Welness massage gebaseerd op Neo-tantrische of Tibetaans-tantrische principes
* Op maat besproken tantrische massage (per thema)




# Tantrische yoga

...is een praktijk waarin we yoga poses (asana’s), ademhalingstechnieken (pranayama’s) en het opspannen van bepaalde spiergroepen (bandha’s) combineren om energie rond te sturen. Dit geeft onmiddelijk meer energie (prana) in je lichaam. Deze energie kunnen we dan gaan gebruiken om jezelf te leren openen en helen. Gaandeweg zullen tools zoals intentie, bewust aanraken, actieve meditatie, rituelen, geluid (oa mantra’s), stretchings, tijdelijk uitschakelen van zintuigen, dristha (oogcontact), dristhi (focus punten) enz. worden gebruikt om specifieke smaken en intenties te voorzien in iedere sessie waardoor niet één sessie dezelfde zal zijn als de vorige. 


# Met tantrische yoga kan je leren hoe: 

...je thuiskomt bij jezelf - je je energie (prana) kan activeren en controleren – je drie lichamen (fysiek, energetisch en spiritueel) kan versterken en ervaren – je chakra’s kan openen – je lichaam en geest van gifstoffen kan reinigen – je je eigen authentieke seksualiteit kan (her-)ontdekken – je door blokkades kan breken – je jezelf kan liefhebben – je kan connecteren met je innerlijke wijsheid, het universum, je ziel en andere zielen – je je libido kan versterken – je je siddhi’s (tantrische gaven) kan (her-)ontdekken – je zielspad kan ontdekken (empowerment) en nog vele andere aspecten.


# Tantrische yoga is “speciaal” omdat:

...het relatief snel leidt tot meer zelf-bekrachtiging. Je kan snel en gemakkelijk verbinden met jezelf en anderen, zelfs onbekenden, en deze technieken kunnen ook erg vlot geïntegreerd worden in je persoonlijke yoga praktijk en seksualiteit. Bovendien leert het ons om connectie te leggen met “pure source energy” en “pure source knowledge”. Dit leidt tot meer mogelijkheden om in liefde met alles te verbinden. Je kan deze technieken toepassen op elk thema in je leven. 


# Intimiteits- en relationele coaching

Intimiteits- of relationele coaching heeft als doel het groeiproces tussen koppels te begeleiden en zo toe te laten (nog) meer liefde en bewustzijn in de connectie te brengen. Met tools als verbindende communicatie, tantrische yoga, tantrische communicatie, meditatie, cosmic orbit werk en ademwerk kan de aanzet gegeven worden tot een grotere intimiteit. Verder is het mogelijk een verdieping van de seksualiteit te verwezenlijken met de door Re-Source aangeboden oefeningen. 

De diepste intimiteit (ook die met onszelf) is diegene die ontstaat als alle angsten zijn weggevallen om ons volledig te laten zien aan de ander in volle kwestbaarheid, en waarbij we de space kunnen houden naar elkaar toe voor dit proces. Het betekent dat we anders leren omgaan met “wat is” zodat de hindernissen veranderen in tools tot transformatie. Vanuit volle acceptatie, in observatie van de eigen emoties maar zonder ze te volgen, kan liefde vloeien en de tool worden tot transformatie. 


# Management- en bedrijfs coaching

...ofwel leiderschap vanuit connectie met het hart. Managements coaching heeft als doel het groeiproces tussen de manager(s), diens medewerkers en “het bedrijf” te begeleiden en zo toe te laten te leiden vanuit liefde en kracht. Met tools als verbindende communicatie, tantrische yoga, tantrische communicatie, meditatie, cosmic orbit werk en ademwerk kan de aanzet gegeven worden tot een (meer) harts gecenterde aanpak. Op deze wijze kan het bedrijf meer bewust in de samenleving gaan werken en connecteren met de werkelijke noden van zowel de medewerkers als de maatschappij. 

Ademwerk en tantrische yoga dragen bij aan algeheel welzijn en centering, en kunnen een zeer krachtige tool zijn om voor belangrijke beslissingen aan te wenden om het systeem te zuiveren van stress en beperkingen van de mind. Doordat tantrische yoga technieken bevat die in staat zijn op slechts enkele minuten de gedachten stroom te kalmeren en emoties te centeren, is het een unieke Re-Source om uit te putten gezien het tijdskader waarin management vaak dient te gebeuren.

Verder kan tantrische yoga perfect passen in groepswerk onder collega’s, met of zonder de leiding gevenden afhankelijk de thema’s. Het is een unieke tool om in te passen in team building activiteiten doordat deze technieken, zoals in “tantrische yoga” vermeld, enorm snel leiden tot een energetische connectie tussen de mensen onderling, ongeacht de emoties en remmingen omdat de conflict energieën non –verbaal worden benaderd. Het betekent dat we anders leren omgaan met “wat is” zodat ook hier de hindernissen veranderen in tools tot transformatie. Vanuit volle (zelf)acceptatie, in observatie van de eigen emoties maar zonder ze te volgen, kan liefde vloeien en de tool worden tot transformatie. Dat geeft dan weer plaats om in de verbale fase vanuit het authentieke zijn aan te geven wat de challenges zijn tot een verbonden samenwerking. 


# Lesgeven in tantra of tantrische massage

Er zullen door re-source tantra zeer gevarieerde lessen (meditatie, sacred sexuality, ritualisme, pranayama, tantric sexuality, ...) en lessen in tantrische massage gegeven worden alsook workshops worden georganiseerd. Er zijn meerdere thema’s mogelijk, van koppelwerk (emotioneel, tantrische seksualiteit), seksueel educatief, meditatie, tantrische yoga voor koppels of voor groepen tot zeer spiritueel en introspectief. Het aanbod kan variëren naargelang de behoeftes van het publiek. Speciale lessen kunnen aangevraagd worden, indien er voldoende mensen zijn die over een bepaald thema les willen, zal hier een les voor worden georganiseerd.  

Bij lessen in tantrische yoga, tantrische massage of tantrische seksualiteit zal de lesgever altijd een vooraf besproken eigen partner hebben waarmee gewerkt wordt. Op deze wijze ontstaat geen situatie waarin mensen zich onveilig voelen en geremd zijn om zich te ontplooien met of zonder hun zelfgekozen partner. 
   
